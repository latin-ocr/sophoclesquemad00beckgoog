Aa„

citato singula nonnunquam mutuari lineamenta. Cuius rei
amplissimum praebet exemplum oratio illa quae continetur
Cho. 734-765: qua nutrix conquesta sortem Orestis quem
putat esse mortuum, cum recordetur illorum temporum
quibus ipsa Orestem infantem aluerit, v. 749 sqq. senili
loquacitate enumerat omnia quae ei praestiterit officia.
Quae depingit poeta coloribus tam nativis, ut illa quasi
animata ante oculos nobis obversetur facileque quis possit
putare ad nostram aetatem nutricis istud exemplar pertinere.
Tantum autem vigorem poetam non potuisse eius indoli
inicere uisi eam in qua ipse cotidie versabatur vitem ad-
hibuisset nemo opinor non intellegit.

, Videmus igitur Aeschylum licentiae sua tempora in
sabulis imitandi satis late atque aperte indulsisse': id quod
non minus quam ex ipsius indole videtur inde pendere
quod cives vix emersos ex atrocissimi belli tempestatibus
perspiciebat miuus promptos fore ad remotiora mente
capessenda quam quibus discendo atque exercendo augere
vim percipiendi per temporum favorem licuisset.

Atque si ad reliquos duos animum convertimus, inter·
Aeschylum et Euripidem una res videtur convenire: utrum·
que enim facile perspicimus tragoedias docere non tam
ipsius artis gratia quam ut motum quendam in spectato-
rum animis excitet. Nihilo tamen minus si in idipsum
diligentius inquirimus, et rei et formae summum intereos
intercedere discrimen dilucidissime apparet. Eius enim
qua florebat Euripides aetatis longe aliud fuit ingenium
quam Aeschyleae. Nam cum, quamdiu Aeschylus vivebat,
non desineret res publica variis sollicitationibus conturbari,
paulo post eius excessum, ubi Periclis potissimum opera
conquievit a laborum continuatione, liberalibus studiis quae
prae publicae salutis ratione usque ad illud tempus erant
neglectae efflorescente sophistarum doctrina locus dari
’ coeptus est. Quorum praeceptis, quippe quae cum ad vitae
communis institutionem tum ad usum popularem et civilem

 

