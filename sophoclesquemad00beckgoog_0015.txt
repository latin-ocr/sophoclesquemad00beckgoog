8

-—--——-

cum eiusmodi personis tribuuntur quarum ab indole talia
prorsus abhorreant: an quid inficetius esse videtur quam

si quis heros sive servus tam siccas et molestas profert
considerationes? Contra Aeschylus qui cum sophistarum
doctrina vacaret adeo non novarum rerum erat cupidus, ut
profectus ab eiusmodi rebus quas nemo ex spectatoribus non
intellegeret maiorum virtutes laudibus extolleret, quamquam
et ipse civium mores tragoediis studebat corrigere, tamen
ad talia descendere minime debuit: immores etexheroica
et ex sua aetate repetitas inunum quodammodo conterru-
minavit: quare quod ad sinceritatem attinet artis tragicae,
superiorem haud dubie Euripide obtinet locum. Praeterea
ne id quidem puto praetermittendum locos quos dicimus
communes ab Aeschylo choro plerumque tribui ac non, id
quod saepe apud Euripidem invenimus, inseri in dialogum:
quare, cum canticis saepe nou tam fabulae actio continue·
tur quam cogitationes suas de iis quae aguntur chorus ³
pronuntiet saepiusque, ut fit, primariam rem egressus ad
alia et magis generalia aberret, Aeschyleis illis sententiis
actionis processum interpellari immerito quis dixerit: immo
omnia eiusmodi apud Aeschylum intra fabulam sunt posita
neque quidquam officiunt colori illi heroico quem ut cogno·
scimus in sabulis Aeschyleis ita in Euripideis desideramus.

Quae observationes ut paucis ita idoneis exemplis suo
loco mihi erunt inlustrandae.

Quoniam igitur et Aeschyleae artis et Euripideae sig-
nificasse mihi videor proprietates, restat, ut Sophocleum
artem paucis adumbrem. Atque Sophocles quamquam
eadem fere aetate qua Euripides florebat, ab eo tamen non
minus longe distat quam ab Aeschylo. Cum autem, si quis
dicit eum obtinere medium iuter Aeschylum et Euripidem
locum, hoc ipsum fortasse minus recte intellegatur, quaenam
ratio inter Sophoclem et illorum utrumque intercedat, ae·
curatius cogor explicare. Periclis enim aetate florentibus
rebus Atheniensium cum tota civitas amplissimis pacis

 

